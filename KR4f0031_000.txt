# -*- mode: mandoku-view; -*-
#+TITLE: 陳檢討四六
#+DATE: 2015-08-25 00:29:30.069730
#+PROPERTY: ID KR4f0031
#+PROPERTY: BASEEDITION WYG    
#+PROPERTY: JUAN 提要
<pb:KR4f0031_WYG_000-1a>¶
欽定四庫全書　　　　　集部七¶
　陳檢討四六　　　　　　别集類六　(國朝/)¶
　　提要¶
　　　　(臣/)等謹案陳檢討四六二十巻¶
　　　國朝陳維崧撰程師恭註¶
　　　國朝以四六名者初有維崧及吳綺次則章藻¶
　　　　功思綺堂集亦頗見稱於世然綺才地稍弱¶
　　　　於維崧藻功欲以新穎勝二家又遁為别調¶
<pb:KR4f0031_WYG_000-1b>¶
　　　　譬諸明代之詩維崧𨗳源於庾信氣脈雄厚¶
　　　　如李夢陽之學杜綺追步於李商隱風格雅¶
　　　　秀如何景明之近中唐藻功刻意雕鐫純為¶
　　　　宋格則三袁鍾譚之流亞平心而論要當以¶
　　　　維崧為冠徒以傳誦者太廣摹擬者太衆論¶
　　　　者遂以膚廓為疑如明代之詬北地實則才¶
　　　　力富健風骨渾成在諸家之中獨不失六朝¶
　　　　四傑之舊格要不能以撏撦玉溪歸咎於三¶
<pb:KR4f0031_WYG_000-2a>¶
　　　　十六體也師恭此註成於康熙癸酉王士禎¶
　　　　古夫于亭襍録曰昔人云一人知已可以不¶
　　　　恨故友陽羡陳其年諸生時老於塲屋小試¶
　　　　亦多不利已未博學鴻詞之舉以詩賦入翰¶
　　　　林不數年病卒京師及歿而其鄉人蔣京少¶
　　　　景祁刻其遺集無隻字遺失皖人程叔才師¶
　　　　恭又註釋其四六文字以行於世此世人不¶
　　　　能得之子孫者而一以桑梓後進一以平生¶
<pb:KR4f0031_WYG_000-2b>¶
　　　　未面之人而收拾䕶惜其文章如此云云其¶
　　　　推奬師恭頗至然師恭所注往往失其本㫖¶
　　　　如銅雀瓦賦彈棊愛子句自用曹丕巾角彈¶
　　　　棊事而但引藝經注彈棊引陸機弔魏武帝¶
　　　　文注愛子傅粉佳兒句自用曹植傅粉對邯¶
　　　　鄲淳事而引魏志武帝欲以何晏為子及文¶
　　　　帝疑晏傅粉事皆近是而非又如述祖徳賦¶
　　　　況彼鯉庭句自用楊汝士桃李新隂在鯉庭¶
<pb:KR4f0031_WYG_000-3a>¶
　　　　事而但引論語伯魚事憺園賦雙丁詎擬句¶
　　　　自用梁武帝賜到溉詩漢世重雙丁語而但¶
　　　　引文士傳丁儀兄弟事皆知其一不知其二¶
　　　　至於毛貞女墮樓詩序空空實下天之狀句¶
　　　　自用李斯奏秦始皇鑿之空空如下天狀語¶
　　　　而補註引劍俠傳妙手空空兒尤為乖謬如¶
　　　　是之類不一而足且任淵史容注黄庭堅集¶
　　　　於作詩本事及年月俱一一詳核故為善本¶
<pb:KR4f0031_WYG_000-3b>¶
　　　　師恭去維崧最近文中事實縁起可以考知¶
　　　　如璿璣玉衡賦序之烏空楚幕鵑去巴江句¶
　　　　因¶
　聖祖召試博學鴻詞在已未嵗正平定湖廣四川之¶
　　　　後故維崧云云師恭不注其故則突入此語¶
　　　　是何文義哉特以四六文非注難明而師恭¶
　　　　捃摭故實尚有足資考證者故併存之以備¶
　　　　㕘校焉乾隆四十六年七月恭校上¶
<pb:KR4f0031_WYG_000-4a>¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
